== Kasvi pähkinänkuoressa ==

(Achillea millefolium) Kukat kerätään heinä - elokuussa niiden juuri puhjettua ja uutetaan teeksi.
Sopii erinomaisesti mm. verisuonitautien hoitoon,  rakko- ja kaikenlaisiin vatsavaivoihin. Siankärsämötee auttaa myös vilustumiseen, selkäsärkyyn ja reumakipuun. 

----

Siankärsämö (Achillea millefolium) on valkeakukkainen, ryydituoksuinen niittyjen kukka. Siankärsämö on Suomessa hyvin tavallinen ja se kasvaa kuivilla avonaisilla mailla. Sitä tavataan laajalla alueella Euroopassa, Aasiassa ja Pohjois-Amerikassa. Suomessa siankärsämö on muinaistulokas, jolla on monta kansanomaista nimitystä, kuten pyörtänöpöllö, pellonvanhin ja akantupakki.[1]

Siankärsämö on hyvin vanha rohdos-ja maustekasvi, jota on käytetty erityisesti haavojen hoitoon. Keski-Euroopassa sen kukista ja lehdistä on tehty alkoholiuutosta eli siankärsämöviinaa, jota on käytetty sekä sisäisesti että ulkoisesti. Nuoria lehtiä on käytetty salaateissa mausteena. Siankärsämön käytöllä on laukaistu kouristuksia, ehkäisty tulehduksia ja lisätty ruokahalua.[7] Siankärsämö kuuluu edelleen kauppayrtteihin. Kasvi sisältää mm. haihtuvia öljyjä (kamatsuleeni) ja karvasainetta nimeltä akilleiini.

Siankärsämöä on käytetty ennen humalaa mausteena oluen panemisessa. Yrttiseosta, jossa siankärsämöä saatettiin käyttää, kutsuttiin nimellä gruit ja sillä maustettuja oluita kutsutaan nykyään nimellä gruit ale.[2]

Siankärsämöä voi kerätä hyötykäyttöön koko kesän ajan. Hyödynnettäviä osia ovat lehdet, versot ja kukinnot. Siankärsämön pienet hienohaaraiset lehdet voi kuivata mausteeksi tai teeksi. Nuoret, pippurisen makuiset lehdet käyvät keväällä hienoksi silputtuina mausteeksi salaatteihin ja keittoihin. Siankärsämön kukinto kannattaa kerätä juuri kukinnon puhkeamisen jälkeen ja kuivata. Kuivatusta siankärsämöstä valmistettu teejuoma on hyvää mm. influenssaa vastaan, vatsavaivoihin ja naisilla kuukautisvaivoihin. Voimakastuoksuinen kukinto toimii myös hyttyskarkoitteena iholla, tosin joillekin yrtti voi aiheuttaa ärsytystä. 

1.↑ Oulun kasvit 2005, s. 282.
2.↑ http://www.gruitale.com/botanicals_en.htm


http://species.wikimedia.org/wiki/Achillea_millefolium

http://en.wikipedia.org/wiki/Achillea_millefolium

http://fi.wikipedia.org/wiki/Siankärsämö

PHOTO

http://commons.wikimedia.org/wiki/File:Achillea_millefolium_20041012_2574.jpg

DRAWING

http://commons.wikimedia.org/wiki/File:Illustration_Achillea_millefolium0_clean.jpg

USES

soup, salad if cooked, herb

BOTANICAL FORAGING SIGN

http://www.appropedia.org/File:KasviPixelache2.pdf

[[category:suomi]]